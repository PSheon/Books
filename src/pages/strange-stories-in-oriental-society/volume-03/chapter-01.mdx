# 《江中》

> 王聖俞南游，泊舟江心，既寢，視月明如練，未能寐，使童僕為之按摩。忽聞舟頂如小兒行，踏蘆席作響，遠自舟尾來，漸近艙戶。慮為盜，急起問童，童亦聞之。問答間，見一人伏舟頂上，垂首窺艙內。大愕，按劍呼諸僕，一舟俱醒。告以所見。或疑錯誤。俄響聲又作。群起四顧，渺然無人，惟疏星皎月，漫漫江波而已。眾坐舟中，旋見青火如燈狀，突出水面，隨水浮游，漸近舡則火頓滅。即有黑人驟起屹立水上，以手攀舟而行。眾噪曰：「必此物也！」欲射之。方開弓，則遽伏水中不可見矣。問舟人，舟人曰：「此古戰場，鬼時出沒，其無足怪。」

&emsp;&emsp;王某人南遊，將遊船停在江中。已經上床了，見明月光亮如潔白的熟絹，不能入睡，便讓家童為他按摩。忽然聽見船頂有如小孩行走，踏蘆席作響，自船尾而來，漸漸地走近船艙。懷疑是強盜，急忙起來問家童。家童也聽見。問答之間，見一人伏在船頂上，低頭往船艙裏窺探。大驚，拔劍且急呼家僕，全船人都醒。告知所看到的事情。或許是誤會。突然響聲又起。大家四面關顧，渺然無人，只有星星明月掛在天空，漫漫碧波蕩在江面而已。

&emsp;&emsp;大家坐在船上，忽然看見綠色的燈火突出水面，隨水浮動；漸漸進入船內，火突然熄滅。隨即有黑人忽然站起來，立在水上，用手扒著船走。眾人說：“一定就是這東西！”正要射殺。剛拉開弓，黑人忽然躲進水裡，不見了。問船老闆。老闆說：“這裏原來是戰場，時常有鬼出沒，不足為奇。”
