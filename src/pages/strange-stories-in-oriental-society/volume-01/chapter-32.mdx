# 《四十千》

> 新城王大司馬有主計僕，家稱素封。忽夢一人奔入，曰：「汝欠四十千，今宜還矣。」問之不答，徑入內去。既醒，妻產男。知為夙孽，遂以四十千捆置一室，凡兒衣食病藥皆取給焉。過三四歲，視室中錢僅存七百。適乳姥抱兒至，調笑於側，僕呼之曰：「四十千將盡，汝宜行矣！」言已，兒忽顏色蹙變，項折目張；再撫之，氣已絕矣。乃以餘資置葬具而瘞之。此可為負欠者戒也。
>
> 昔有老而無子者問諸高僧。僧曰：「汝不欠人者，人又不欠汝者。烏得子？」蓋生佳兒所以報我之緣，生頑兒所以取我之債。生者勿喜，死者勿悲也。

&emsp;&emsp;新城王大司馬有一總管家家產向來很富有。

&emsp;&emsp;一天，忽然夢見一人跑進屋說：“你欠我四十千錢，如今應該還了。”問他，不答，竟入內室。

&emsp;&emsp;醒後，妻産一男孩。心知這是一樁老糾葛。就拿四十千錢放在一間房內，凡是新生兒所需衣食藥物，都從這裏取用。

&emsp;&emsp;長到三四歲，見室內僅僅剩下七百錢，值奶媽抱著小孩來，逗他玩耍，便說：“四十吊錢快用完了，可以走了吧。”話剛說完，只見小孩容貌己變，脖子彎著，眼張開，己斷氣了。

&emsp;&emsp;用餘錢埋掉。這件事，欠債的人，可引以爲戒。

&emsp;&emsp;往年聽說：有一人老而無子，問一道行甚高的和尚，和尚說：“你不欠別人的，別人也不欠你的。哪來的兒子。”由此可見，養了好兒子，是來報恩的；反之，是來討債的。生不必喜，死不必悲。
