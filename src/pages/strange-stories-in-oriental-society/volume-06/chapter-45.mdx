# 《戲縊》

> 邑人某年少無賴，偶游村外，見少婦乘馬來，謂同游者曰：「我能令其一笑。」眾不信，約賭作筵。某遽奔去出馬前，連聲嘩曰：「我要死！」因於墻頭抽粱黠一本，橫尺許，解帶掛其上，引頸作縊狀。婦果過而哂之，眾亦粲然。婦去既遠，某猶不動，眾益笑之。近視則舌出目瞑，而氣真絕矣。粱干自經，不亦奇哉？是可以為儇薄者戒。

TODO
