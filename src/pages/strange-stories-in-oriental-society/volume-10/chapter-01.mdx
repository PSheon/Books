# 《王貨郎》

> 濟南業酒人某翁，遣子小二如齊河索貰價。出西門，見兄阿大。時大死已久，二驚問：「哥那得來？」答云：「冥府一疑案，須弟一證之。」二作色怨訕。大指後一人如皂狀者，曰：「官役在此，我豈自由耶！」但引手招之，不覺從去，盡夜狂奔，至泰山下。忽見官衙，方將並入，見群眾紛出。皂問：「所事何如矣？」一人曰：「勿須復入，結矣。」皂乃釋令歸。大憂弟無資斧。皂思良久，即引二去，走二三十里，入村至一家簷下，囑云：「如有人出，便使相送；如其不肯，便道王貨郎言之矣。」遂去。二冥然而殭。既曉第主出，見人死門外大駭。守移時微蘇，扶入餌之，始言里居，即求資送，主人難之，二如皂言。主人驚絕，急雇騎送之歸。償之不受，問其故亦不言，別而去，

TODO
