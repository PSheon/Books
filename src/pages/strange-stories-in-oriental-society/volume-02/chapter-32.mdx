# 《汾州狐》

> 汾州判朱公者，居廨多狐。公夜坐，有女子往來燈下，初謂是家人婦，未遑顧瞻，及舉目，竟不相識，而容光艷絕。心知其狐，而愛好之，遽呼之來，女停履笑曰：「厲聲加人，誰是汝婢媼耶？」朱笑而起，曳坐謝過。遂與款密，久如夫妻之好。忽謂曰：「君秩當遷，別有日矣。」問：何時？」答曰：「目前。但賀者在門，吊者即在閭，不能官也。」三日遷報果至，次日即得太夫人訃音。公解任，欲與偕旋。狐不可，送之河上，強之登舟。女曰：「君自不知，狐不能過河也。」朱不忍別，戀戀河畔。女忽出，言將一謁故舊。移時歸，即有客來答拜。女別室與語。客去乃來，曰：「請便登舟，妾送君渡。」朱曰：「向言不能渡，今何以渡？」曰：「曩所謁非他，河神也。妾以君故特請之。彼限我十天往復，故可暫依耳。」遂同濟。至十日，果別而去。

&emsp;&emsp;汾州通判朱公，居處多狐狸。朱公晚上坐屋裡，有女子往來燈下，剛開始以為是家人，沒注意；等到抬頭，竟不相識，而容光豔絕。心知是狐狸，而愛好她的姿容，立刻叫她過來。女郎停步笑說：「那麼大聲喊人，誰是你的奴婢？」朱笑著站起身道歉並請女郎就坐。於是跟他款款密語，就像夫妻一般。有一天忽然跟朱說：「你命裡該升遷，我們快分手了。」問說：「甚麼時候？」回答：「就在眼前。不過賀客剛來，弔喪的跟著到，不能做官。」三日後，升遷通報果然來了。次日又立刻傳來母親的訃聞。朱公卸任奔喪，想跟女郎一起回去。狐狸不同意。女郎送朱到河邊。朱強邀女郎登船。女郎說：「你不知道，狐狸不能越過這條河。」朱不忍離別，在河邊戀戀不捨。女郎忽然離開，說要拜訪一老朋友。一會兒回來，立刻有客人來回訪。女郎私下跟客人聊。客人走了才見朱，說：「請馬上登船，我送你過河。」朱說：「不是說不能過河，現在為什麼可以？」說：「剛剛來的客人就是河神。因為你的原因，特別請他幫忙。他限我十天往返，所以可以暫時過去。」於是一起過河。到第十天，果然道別離去。
