# 《秀才驅怪》

> 益都西鄙有貴家某巨富，蓄一妾頗婉麗，而塚室凌折之，鞭撻橫施，妾奉事惟謹，某憐之，常私語慰撫，妾殊無怨言。一夜數人逾垣入，撞其扉幾壞。某與妻惶恐惴慄，不知所為。妾起默無聲息，暗摸屋中得挑水木杖，拔關遽出。群賊亂如蓬麻，妾舞杖動，風鳴鉤響，立擊四五人僕地，賊盡靡；駭愕亂奔，墻急不得上，傾跌咿啞，亡魂失命。妾拄杖於地，顧笑曰：「此等物事，不直下手打得，亦學作賊！我不殺汝，殺嫌辱我。」悉縱之逸去。
>
> 某大驚，問曰：「何自能爾？」則「妾父故槍棒師，妾得盡傳其術，殆不啻百人敵也。」妻尤駭甚，悔向之迷於物色。由是善視女，遇之反如嫡，然而妾則終無纖毫失禮。鄰婦謂妾曰：「嫂擊賊若豚犬，顧奈何俯首受撻楚？」妾曰：「是吾分也，他何敢言。」聞者益賢之。
>
> 異史氏曰：「身懷絕技，居數年而人莫知之，一旦捍患御災，化鷹為鳩，嗚呼！射雉既獲，內人展笑；握槊方勝，貴主同車。技之不可以已也如是夫！」

TODO
