# 《諸城某甲》

> 康熙二十一年，山東旱，自春徂夏，赤地千里。六月十三日小雨，始種粟。十八日大雨後，乃種豆。一日，石門莊有老叟，暮見二羊鬥山上，告村人曰：「大水至矣！」遂攜家播遷。村人共笑之。無何，雨暴注，平地水深數尺，居廬盡沒。一農人棄其兩兒，與妻扶老母奔避高阜。下視村中，匯為澤國，並不復念及兩兒。水落歸家。一村盡成墟墓，入己門，則一屋獨存，見兩兒尚並坐床頭，嬉笑無恙。咸嘆謂夫婦孝感所致。此六月二十二日事也。
>
> 康熙二十四年，平陽地震，人民死者十有七八。城郭盡墟；僅存一舍，則孝子某家也。茫茫大劫中，惟孝嗣無恙，誰謂天公無皂白耶？

TODO
