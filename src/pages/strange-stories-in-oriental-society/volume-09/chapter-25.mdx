# 《皂隸》

> 萬歷間，歷城令夢城隍索人服役，即以皂隸八人書姓名於牒，焚廟中；至夜八人皆死。廟東有酒肆，肆主故與一隸有素。會夜來沾酒，問：「款何客？」答云：「僚友甚多，沽一尊少敘姓名耳。」質明，見他役，始知其人已死。入廟啟扉，則瓶在焉，貯酒如故。歸視所與錢皆紙灰也。令肖八像於廟，諸役得差，皆先酬之乃行；不然，必遭笞譴。

TODO
