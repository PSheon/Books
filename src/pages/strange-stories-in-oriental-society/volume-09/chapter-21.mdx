# 《嶽神》

> 揚州提同知，夜夢嶽神召之，詞色憤怒。仰見一人侍神側，少為緩頰。醒而惡之。早詣嶽廟，默作祈禳。既出見藥肆一人，絕肖所見。問之知為醫生，及歸暴病，特遣人聘之。至則出方為劑，暮服之，中夜而卒。或言：閻羅王與東嶽天子，日遣侍者男女十萬八千眾，分布天下作巫醫，名「勾魂使者」。用藥者不可不察也！

TODO
